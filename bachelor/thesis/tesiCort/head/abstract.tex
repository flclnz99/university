\chapter*{Abstract}

I siti Web di phishing di oggi sono in continua evoluzione per ingannare gli utenti. La maggior parte di questi siti utilizza l’attività illegale del cybersquatting e, appropriandosi di domini che somigliano a domini commerciali famosi, ingannano l’utente spingendolo ad inserire dati personali e lucrando su di essi. Il sistema da me sviluppato utilizza una classe di modelli per l’apprendimento automatico chiamate reti neurali generative avversarie, che permette in maniera proattiva di generare domini di squatting. In particolare, utilizzo reti convoluzionali generative avversarie, per generare (partendo da un dataset di immagini) i domini che possono essere abusati. È stato poi effettuato un caso di studio reale con domini esistenti e i risultati preliminari ottenuti sono promettenti.
